<?php include $_SERVER['DOCUMENT_ROOT'].'/top.php'; ?>

<div class="subheader-box">
	<h2>Pani Krystyna Kraczkowska > Notka</h2>
</div>
<div id="content">
		<p class="action">
			<b>Pani Krystyna Kraczkowska urodziła się 7 czerwca 1937 roku we wsi Biernatki koło Augustowa w rodzinie wielodzietnej.</b> Była czwartym dzieckiem. Miała siostrę – 10 lat, brata – 8 lat i siostrę, która miała 5 lat, w czasie gdy ona sama miała 3 latka. Jej rodzice posiadali 12 hektarowe gospodarstwo. W 1939 roku Rosjanie wkroczyli na terytorium II Rzeczypospolitej. W pobliżu miejscowości Biernatki przebiegała linia graniczna między Niemcami i ZSRR. Na początku 1940 roku został oskarżony o szpiegostwo i aresztowany przez NKWD ojciec Pani Krystyny, który został skazany na 8 lat ciężkich robót i wywieziony do łagru na terenie Komi. 
	  	</p>
	  	<p class="action">
		  	Wkrótce reszta rodziny została wytypowana przez funkcjonariuszy NKWD do wywózki w głąb ZSRR. 13 kwietnia 1940 roku w ramach II fali aresztowań cała rodzina Pani Krystyny wraz z nią została deportowana w głąb ZSRR i osiedlona na terenie dzisiejszego Kazachstanu, wieś Afanasjewka koło Piotropawłowska. Tam zostały dokwaterowane do domu zamieszkałego przez autochtonkę. W sumie w tym domu jednoizbowym mieszkało osiem osób. Aby przeżyć mama pani Krystyny podjęła pracę w miejscowym kołchozie. 
			Potem przenieśli się do większej miejscowości Olgienka. Tam mama podjęła pracę w magazynie zbożowym. W 1941 roku do rodziny dołączył zwolniony na mocy amnestii dla Polaków ojciec, który zajął się kowalstwem. Dzięki temu sytuacja materialna rodziny uległa poprawie. 
		</p>
		<p class="action">
			W 1945 roku cała rodzina uzyskała pozwolenie na powrót do Polski. Podróż do kraju trwała ponad miesiąc. Wracali wraz z Żydami, Białorusinami i Ukraińcami. Do swojej rodzinnej wsi przyjechali dopiero w 1946 roku, ale oprócz pola nic nie było. Zabudowania zostały doszczętnie zniszczone w czasie wojny. Otrzymali pomoc z Polskiego Czerwonego Krzyża i UNRY oraz od swojej rodziny, która mieszkała w USA. 
			Po powrocie do kraju Pani Krystyna rozpoczęła naukę w szkole. Ukończyła studia wyższe -specjalność filologia rosyjska. Po zakończeniu nauki Pani Krystyna podjęła pracę w Szkole Podstawowej w klasach 1-4. Dodatkowo uczyła języka rosyjskiego w klasach 5-8. Po przejściu na emeryturę Pani Krystyna zamieszkała w Chełmie
		</p>
</div>

<?php include $_SERVER['DOCUMENT_ROOT'].'/footer.php'; ?>