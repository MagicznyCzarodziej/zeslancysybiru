<?php include $_SERVER['DOCUMENT_ROOT'].'/top.php'; ?>

<div class="subheader-box">
	<h2>Pani Krystyna Kraczkowska > Dokumenty</h2>
</div>
<div id="content">
	<div class="titled">
		<h4>Odebrane dzieciństwo</h4>
		<p>"Gdybym miała w telegraficznym skrócie wyrazić, co mi się kojarzy z sześcioletnią zsyłką na Syberię - bo północno-wschodni Kazachstan pod względem geograficznym, historycznym i klimatycznym jest Syberią - sprowadziłoby się do takich słów: głód, przejmujący mróz i burze śnieżne zwane baranałki, a latem skwar, przed którym nie ma się gdzie skryć - step i pustkowie. I życie w prymitywnych warunkach, choroby, upokorzenie, poniżenie. Poczucie wielkiej krzywdy. Beznadzieja. Powrót do Polski  w pierwszych latach też był jednym wielkim pasem upokorzeń, kiedy i stałe poczucie niższości, lekceważenie przez otoczenie. Do tych lat i spraw nie chcę wracać nawet w rozmowach z najbliższą rodziną. Wspomnienia i przeżycia są zbyt bolesne i emocjonalnie wpływające na moje życie osobiste i rodzinne."</p>
	</div>
	<div class="titled">
		<h4>List</h4>
		<p>Szanowny Panie! <br>
		Pragnę wyrazić moje uznanie i wdzięczność za podjęcie tej inicjatywy.<br>
		Osobiście cierpię bardzo od dłuższego już czasu, kiedy słyszę, czytam i widzę bezmyślne antyrosyjskie postawy wszędzie, w mediach, wśród młodzieży, wśród polityków itd.<br> 
		Kto tak ja i moja rodzina nie przeżył 6 lat na Syberii, nie może nic wiedzieć o tym jacy byli tam ludzie, może wiedzieć jakie były to władze; co te władze robiły z ludźmi. A to jest ogromna różnica, wręcz przepaść.<br>
		Cierpię i płacze dlatego, że Ci co zginęli na polskiej Ziemi, to byli mężowie, synowie, bracia tych wśród których przyszło nam żyć przez 6 lat. Nie było dnia, żeby nie przyszła jakaś „pochoronka”, nie było dnia bez krzyku rozpaczy, płaczu na całą wieś. Nasza gospodyni, gdy dostała zawiadomienie o śmierci swojego syna 19-letniego Huszy, dostała pomieszania zmysłów.<br>
		Kiedy w latach 1978-1980 przywołań w wydziale konsularnym ambasady PRL w Moskwie wciąż jeszcze matki, córki, żony, siostry poszukiwały grobów swoich najbliższych na terenie Polski. Rozpętana nienawiść  przez polskich „chrześcijan” spowodowała bezczeszczenie  grobów, zaniedbania, niszczenia nie tylko posągów, ale jak czytam i oglądam w TV nawet szczątków tych żołnierzy. W tych momentach żałuję, że żyję w tym kraju, że jestem Polką. Chcę zapaść się pod ziemię, przestać żyć. Bo doprawdy pojedynczy człowiek nie jest w stanie powstrzymać straszliwej, bezmyślnej nienawiści, która przecież już swoje zrobiła w umysłach i sercach młodego pokolenia.<br>
		Wracając do meritum sprawy. Moja nie żyjąca juz Matka, która była człowiekiem szlachetnym i sprawiedliwym zawsze nam to mówiła, że żyjemy dzięki Nim. Nie pozwolili nam umrzeć z głodu. Dzielili się tym co mieli. To ja sama doskonale wszytko pamiętam.<br>
		Wywieźli nas 13 kwietnia 1940 roku ze wsi Biernatki, pow. Augustów. Przyjechało po nas kilku b. młodych ludzi z młodym oficerem na czele. Ojca już nie było, został aresztowany 25 marca 1940 roku. Matka sama z czworgiem dzieci 10 - 2,5 roku. Środek nocy, płacz, krzyk młodszego rodzeństwa. Ten oficer, nie wiem czy to był wojskowy, czy... pozwolił Mamie uspokoić dzieci, nie popędzał, poradził co ma brać ze sobą, a z czego rezygnować, to trwało do rana. Wyruszyliśmy było już widno. Moja Matka, w tej dramatycznej, tragicznej sytuacji zachowała wdzięczność w sercu dla wroga.<br>
		Gdy po miesięcznej makabrycznej podróży dotarliśmy do celu – a właściwie przejściowego obozu w Memlutnach koło Pietropawłowska, okolicznie mieszkańcy przynosili jakieś jedzenie, pamiętam m.in. że były to gotowane jajka, jakieś pierożki pieczone – dla dzieci. Nie było żadnych objawów wrogości. Z obozu przejściowego zostało przewiezieni do wsi Afanasjewka. Z domu kultury, gdzie byliśmy ulokowani, zabrali nas tamtejsi kołchoznicy, którym przydzielono do zamieszkania polskie rodziny. Ten który miał nas zabrać, miał sam czworo małych dzieci. Znalazł się inny człowiek, który mając tylko dwoje dorosłych dzieci zabrał nas, z własnej nieprzymuszonej woli. W pierwszym okresie, gdzieś w przeciągu miesiąca utrzymywał nas. Mama też pracowała dorywczo u różnych gospodarzy. Oni wiedzieli jak płacić. Mleka, masła, twarogu i chleba było pod dostatkiem. Po wybuchu wojny sytuacja zmieniła się, bowiem wynagrodzenie za pracę w kołchozie było ograniczone w naturze – wszytko szło na front. Ale nasi dobroczyńcy, Bykowowie w dalszym czasie nas wspomagali jak mogli. Potem wrócił z łagru ojciec, był z nami tylko rok, ale w tym czasie przenieśliśmy się do wsi Riasinka, gdzie Ojciec zaczął pracować jako kowal. Była to wieś Kazachska. Mężczyzn już we wsiach prawie nie było, wszyscy poszli na wojnę.</p>
	</div>
</div>

<?php include $_SERVER['DOCUMENT_ROOT'].'/footer.php'; ?>