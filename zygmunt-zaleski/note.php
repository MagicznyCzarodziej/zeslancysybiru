<?php include $_SERVER['DOCUMENT_ROOT'].'/top.php'; ?>

<div class="subheader-box">
	<h2>Pan Zygmunt Załęski > Notka</h2>
</div>
<div id="content">

		<p class="action">
			<b>Zygmunt Załęski – ( ur. 14.07.1924 r. w Olszance) sybirak, kombatant, wojskowy.</b> Tatę Pana Zygmunta aresztowało UB. 13.04.1940 r. około godziny drugiej do drzwi zapukał żołnierz NKWD. W rozkazie rodzina Pana Załęskiego usłyszała, że ma zabrać najpotrzebniejsze rzeczy i pójść wraz z wojskowymi. Na dworze stała furmanka , którą najbliżsi wraz z Panem  Zygmuntem zostali zawiezieni na peron. Stał tam pociąg, do którego były podoczepiane wagony do przewozu bydła. W wagonach było już wiele polskich rodzin. Państwo Załęscy również zostali załadowani do pociągu. Niedługo po tym pociąg ruszył. Podróż w nieludzkich warunkach trwała około miesiąc. Podczas podróży ludzie praktycznie nie dostawali jedzenia. Gdzieniegdzie pociąg się zatrzymywał i wtedy dostawali troszeczkę przegotowanej wody, czy zupy. Na ogół jedzono to co ze sobą zabrano. W końcu pociąg się zatrzymał. Po opuszczeniu wagonu nastąpiła segregacja. Pana Zygmunta Załęskiego wraz z rodziną przetransportowano do wsi Imantav. Ludzie tam przebywający pomimo innej na ogół narodowości byli w podobnej sytuacji. Załęscy zamieszkali w jednym małym pokoiku. Niedługo po  przyjeździe cała rodzina Pana Zygmunta wraz z najmłodszą 13-stoletnią siostrą musiała pracować. Starszy i młodszy brat Pana Zygmunta zostali powołani do wojska Andersa. Wojsko Andersa zostało wyprowadzone do Iranu. Po podpisaniu porozumienia między Sikorskim, a Stalinem część więźniów politycznych w tym tata Załęskiego zostali uwolnieni. Wkrótce po tym tato Pana Zygmunta przyjechał do wsi, w której znajdowała się część rodzeństwa Pana Załęskiego. Najmłodszy brat, Pan Załęski i jego tata nie zostali powołani do wojska Andersa z powodów zdrowotnych.  Jednocześnie wraz z podpisaniem porozumienia Polacy byli gorzej traktowani na deportacji niż uprzednio. Byli prześladowani. Pan Zygmunt w końcu dostał powołanie do armii. Przyjechał pod koniec zimy do komendy uzupełnień, gdzie był pytany, czy chce iść do Czerwonej Armii. Nie zgodził się. Dostał polecenie udać się do pewnego obozu, tzw. Trud Armii z dwoma Żydami i innym Polakiem, ale nie poszli.  Z dworca kolejowego szli pieszo przez zamiecie śnieżne do domu. Czasami dostawali od miejscowych chleb lub ziemniaki do jedzenia.  W końcu doszedł do wsi, gdzie była rodzina, nie w komplecie, ale była. Potem przez pewien czas się ukrywał. Otrzymał wiadomość, że powstaje WP, więc z kilkoma innymi osobami postanowił poprosić o pozwolenie na opuszczenie obozu. Jednak otrzymał odpowiedź negatywną. Dowiedział się, że jeżeli opuściłby obóz natychmiast zaczęto by strzelać. Po chwili namysłu postanowił wraz z innymi, że opuszczą obóz. Podczas ucieczki jednak nie strzelano do nich. Po ucieczce dowiedzieli się w pewnej miejscowości, że wstrzymali nabory do wojska. Brakowało tam jednak mężczyzn do pracy, więc ich przyjęli. Dostawali mleko i chleb. Spędzili tam około dwóch tygodni. Pan Zygmunt przed powołaniem do armii chciał jeszcze zobaczyć rodzinę, więc udał się do WKR prosić o przepustkę, którą dostał. Szedł pieszo w lecie. Było gorąco. Rzadko jadł, był osłabiony, wszędzie gryzły do wszy i chorował. Trudno mu było iść. Pytał się o drogę w różnych miejscowościach.  Doszli do jakieś wsi. Tam Pan Zygmunt dostał przepustkę zezwalającą na dalszą podróż. Wędrówka była ciężka, ale po przebyciu wielu kilometrów, po przeżyciu wielu przygód dotarł do celu. Na początku rodzina go nie poznała, ale ku wielkiemu zdziwieniu Pan Zygmunt powrócił. Podczas podróży Pana Załęskiego jego najmłodszy brat dostał powołany do posługi w Armii Czerwonej. Następnie zgłosił się do pracy. Łowił ryby. Dzięki jego połowom miał wraz z rodziną więcej pożywienia, bo wcześniej za prace dostawano jedną kromkę chleba lub mniej. Pan Zygmunt został powołany do wojska organizowanego przez Wandę Wasilewską i generała Berlinga. Wraz z kilkoma innymi panami, zostali zawiezieni na stację kolejową, skąd zostali przetransportowani dalej. Do celu zajechali jako oberwańcy, wychudzeni. Przeszli dwutygodniową kwarantannę. Potem dostali mundury Wojska Polskiego. Zabrano ich do innego miejsca, gdzie Pan Zygmunt spotkał swego ojca. Jednostka posuwała się w stronę Polski. Pan Zygmunt walczył w czołgu i nie tylko. W roku 1944 jednostka, w której znajdował się Pan Załęski wraz  z ojcem, przekroczyła tamtejszą granicę Polski. Wszyscy nie mogli się nacieszyć tym, że są w ojczystym kraju. Wtedy powoli rozpoczynały się zalążki władzy polskiej. Wraz z jednostką Pan Załęski trafił do Chełma. W Wojsku Polskim Pan Zygmunt ukończył szkołę podoficerską broni pancernej. Uczył też podchorążych jeździć czołgami w Kumowej Dolinie. Kiedy czołg się zepsuł trzeba było jechać na front, aby z rozbitych czołgów wymontować potrzebne części, a następnie powrócić do Chełma i naprawić popsutą maszynę. Jednak jednostka poruszała się po pewnym czasie dalej. W Modlinie 9.05.1945r. Pan Załęski wraz z całą jednostką dowiedział się, że wojna się zakończyła. Radość z tego powodu była ogromna. W Modlinie w roku 1946 Pan Zygmunt został zdemobilizowany. Wraz z kompanami świętowali zakończenie konfliktu. Wkrótce po tym część krewnych Pana Zygmunta powróciła do Polski. Jednak nie została w niej długo, ponieważ dostała zawiadomienie, że ma wyjechać na zachód. Pan Zygmunt dostał niedługo po tym list od brata, że znajdują się na zachodzie i osiedlili się w miejscowości Myślibórz. Pan Załęski postanowił pojechać do tejże miejscowości odwiedzić krewnych. Podróżował pociągiem, ale wyprawa była długa i z problemami, lecz dotarł do zamierzonego celu.
	  	</p>
	  	<p class="action">
		  	Po poszukiwaniach adresu ostatecznie znalazł dom, w którym mieszkała rodzina. Siostra Pana Zygmunta wyemigrowała do Anglii, gdzie wzięła ślub. Mama również pewien w 1963 roku wyjechała do Anglii z siostrą Pana Załęskiego i była tam już do końca życia. Zmarła 10 kwietnia 1983 roku. Tata pracował w urzędzie dróg wodnych w Pruszczu Gdańskim, gdzie umarł 23 kwietnia 1973 roku. Pan Załęski nie dostał żadnej informacji na temat starszego brata i do dzisiaj nie wiadomo, gdzie on się znajduje. Pan Zygmunt został przeniesiony do Chełma. Tutaj przez pewien czas pracował, następnie poszedł na emeryturę. Pan Załęski pracował w wielu zawodach, m.in.: jako prezes spółdzielni, był brygadzistą oraz pracował na stanowisku dyrektora wojewódzkiego przedsiębiorstwa hurtu spożywczego. Pan Zygmunt Załęski jest wykształconym człowiekiem. Ukończył wyższe wykształcenie zawodowe, kierunek administracja. Na emeryturze Pan Zygmunt awansował na stopień podporucznika. W czasie wojny, gdy Pan Zygmunt był w Wojsku Polskim, uszkodził sobie staw kolanowy i skokowy, które do dzisiaj mu dokuczają. 
			<br>Jak wspomina, podczas pobytu na sybirze jego marzeniem było najeść się chleba do syta. Dotychczas w swoim życiu przeżył bardzo wiele, mimo to jest okazem zdrowia i jak na swój okazały wiek trzema się bardzo dobrze.
		</p>
</div>

<?php include $_SERVER['DOCUMENT_ROOT'].'/footer.php'; ?>