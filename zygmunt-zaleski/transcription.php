<?php include $_SERVER['DOCUMENT_ROOT'].'/top.php'; ?>

<div class="subheader-box">
	<h2>Pan Zygmunt Załęski > Transkrypcja</h2>
</div>
<div id="content">
	  	<div class="titled">
	  		<p><b>Kiedy i gdzie Pan się urodził?</b><br>
		  	Urodziłem się 14 lipca 1924 roku, to była taka nieduża miejscowość Olszanka, obecnie to jest Białoruś ale to tereny przedwojenne należały do Polski.</p>
		</div>
		<div class="titled">
	  		<p><b>Czym się zajmowali Pana rodzice?</b><br>
			Mama była gospodynią domową, a ojciec pracował na różnych zresztą stanowiskach, raz był pracownikiem umysłowym, raz trochę jak tako fizycznym, także, no i naturalnie bezrobotnym był przez jakiś czas, bo różnie było przed wojną, także nie wszyscy mieli pracę.</p>
	  	</div>
	  	<div class="titled">
	  		<p><b>Jak wspomina Pan życie przed deportacją?</b><br>
			Jak pamiętam to nie mogłem usnąć, spałem godzina była gdzieś około druga w nocy i tak leżałem, myślałem sobie "Czy ludzie kiedyś na księżyc dolecą"? I proszę sobie wyobrazić że usłyszałem stuk do drzwi i rozkaz taki wojskowy: "Otwierać drzwi, otworzyć drzwi proszę"! Mama się obudziła i pozostałe rodzeństwo również się obudziło. Mama podchodzi i pyta "Kto?" "Otwierać!". To szybko otworzyła bo powiedział NKWD. No z nimi nie było jakby to powiedzieć żartów. Otworzyła drzwi i przyszedł NKWD-ista i dwóch żołnierzy z karabinami, i do mamy "Szybko, ubierać się i proszę zabrać z sobą niezbędne rzeczy". No to mamusia szybko tam, myśmy się poubierali i mama co mogła wzięła prawda, bo nie mogliśmy zabrać nic po za tym że osobiste rzeczy i trochę pościeli, coś z żywności, co mieliśmy jeszcze, bo tak się złożyło że mieliśmy takiego małego świniaczka. Przed właśnie deportacją mama sie interesowała bo właśnie zbieraliśmy tam pokrzywę, żeby ten prosiaczek mógł coś zjeść i całe szczęście że przed deportacją, ten nasz sąsiad zabił tego prosiaka, to mama wzięła posoliła trochę mięsa słoniny także mieliśmy tą, no i co jeszcze zostało to mama zabrała z sobą i to mieliśmy przez całą podróż. Jak nas wieziono w tych wagonach takich "bydlęcych". Okienka zablokowane i to nas trochę ratowało w podróży bo nie dali nam jeść. Jedziemy i nie wiemy gdzie nas wiozą. Dowieźli nas do pociągu w skład zresztą pociągu wiele wagonów i do wagonu nas wsadzono. Tam już byli inni Polacy z rodzinami, no i prycze, a na tych pryczach w zasadzie tam nic nie było, ani pościeli, nic. To co człowiek zabrał ze sobą z pościelą to położył i na tym spaliśmy. Jedni na poziomie zerowym, a my byliśmy na piętrze, że tak powiedzmy, i jedziemy. Trzynastego kwietnia 1940 roku z Piska, bo myśmy mieszkaliśmy niedaleko właśnie w miejscowość Pisk, tam właśnie ojca aresztowano, myśmy juz byli w pewnym stopniu, już wiedzieliśmy że nas też wywiozą, także mama tam pomału szykowała się, ale gdzie, dokąd, nic nie wiedzieliśmy, no i naturalnie ruszył za nas skład wagonów i jedziemy. Przejeżdżaliśmy pamiętam granice z 1939 roku, i tam jeszcze tak było że nie wolno było przekraczać sobie jak kto chciał pomiędzy Polska i wtedy jeszcze Białoruś była, no zresztą Związek Radziecki był także. I jedziemy i jedziemy naturalnie, i jedziemy i jedziemy, więc już chyba z miesiąc czasu, gdzie niegdzie pociąg się zatrzymywał, no więc trochę wody przygotowanej kto chciał dostał, ale prawie jedzenia nam nie dawali. Co człowiek miał ze sobą to spożywał. Gdzieś tam na jakiejś stacji to dawali zupy, takiej zupki gdzie krup krupi pędzi, że tak powiem, i to wszystko także kto ze sobą zabrał trochę żywności to miał i jadł, a my Polacy byliśmy przygotowani na to, bo już pierwsze były wywózki i wiedzieliśmy że wywożą  Polaków, także zawsze ktoś tam w rodzinie gdzieś, co mógł to chleba i artykułów zbierał na wszelki wypadek. Po miesiącu czasu przyjeżdżamy do takiej stacji 'Kokczetaw” się nazywała. "Wysiadać i segregacja"! Na ciężarowe samochody posegregowali nas, potem wzięli nas, oni już tam mieli, oni już wiedzieli gdzie dać kogo. I jedziemy przez rok tym samochodem i przywiozą nas do wsi Imantaw, gdzie przejść tatarska miała swój Kołchoz, a nie Tatarzy mieli swój kołchoz. Myśmy byli w tym kołchozie co Rosjanie, ale tam właśnie na tym terenie to byli przesiedleńcy właśnie z Ukrainy, w latach 30 gdzie tam wywożono Ukraińców, wcześniej nawet, także oni w pewnym stopniu byli na tyle wiedząc o tym że są  wywożeni, deportowani, no ale podeszli tak i patrzą i co to, to Polacy i słyszę ja rozmowę "Ty zobacz to, to są tacy sami ludzie jak my", no nie wiem jak na nas mówiono jak na jakieś diabły, czy co to za ludzie chyba, a oni przecież to tacy sami ludzie jak my, bo ci ludzie zwykli nie byli do nas jakby to powiedzieć po pewnym czasie, no naturalnie ich tam ustawiano, mówiono kim to jesteśmy wrogami, ustrojem ich socjalistycznego, no na pewno, ale oni sami przeszli to co my podobnie że ich też deportowano wiele rodzin i właśnie, pokolenie młodszych, który tam już się urodziło, nie wiedziało o tych wszystkich sprawach jak tam dokładnie na pewno było z ich rodzicami. Potem nas w taki jeden pokoik, tak jak dziadek mieszkał z swoją chyba synową i z dziećmi ta jego synowa była której syn jej został podczas tej samej rewolucji też zabrany i niewiadomy ślad za nim zaginął, no i ten starszy dziadek, chyba współczuł bardzo też tak samo. No i to potem w tym pomieszczeniu tak mieszkaliśmy pięcioro dzieci, mama, ojca jeszcze nie było bo został aresztowany, my nie wiedzieliśmy gdzie on jest, gdzie on przebywa, w ogóle nic, absolutnie nic o nim nie wiedzieliśmy. No i teraz nas było trzech to do pracy do kołchozu. Siostra miała trzynaście lat jak pamiętam chyba też musiała dźwigać worki ze zbożem, w ogóle pracować ciężko. Wszyscy chłopcy poszliśmy do pracy, z tym że starszy brat ode mnie, i młodszy brat ode mnie zostali na Syberii jak byliśmy powołani do wojska Andersa, do wojska Sikorskiego. Ja i młodszy brat i siostra zostaliśmy właśnie w tym Imantaw z tym że początkowo był ten brat młodszy ode mnie, i starsze ode mnie właśnie też w tym kołchozie i tam właśnie w tym czasie jak organizowało się Wojsko Polskie przez generała Sikorskiego i Andersa, było podpisane porozumienie między Sikorskim a Stalinem że organizuje się właśnie Wojsko Polskie które miało brać udział też tak samo przeciwko hitlerowcom. Te wojska zostały wyprowadzone do Iranu. Poprzednio, tak w pewnym bądź razie wszystkie te jednostki, naturalnie odbiło to się na nas Polaków którzy zostaliśmy, no i ten starszy brat ode mnie o rok i ten młodszy ode mnie o rok zostali powołani do Wojska Andersa i z wojskiem Polskim udali się do Iranu. Nazwa wcześniej to była Persja, a teraz dopiero Iran. Ja i siostra i młodszy brat pozostaliśmy z tym że po pewnym czasie jak została podpisana, podpisało to porozumienie Sikorskiego ze Stalinem sześć tych więźniów politycznych, gdzie był mój ojciec też, wypuszczono m.in. ojca też , i ojciec przyjechał tam do Imantawu, gdzieś my byli właśnie w tym kołchozie. Jak wojska nasze Polskie zostali w Persji, to nas zaczęto prześladować, w każdym bądź razie już nas traktowano inaczej trochę, w każdym bądź razie gorzej niż poprzednio, no bo oszukano Stalina i wojska wyszły do Persji. Po pewnym czasie organizuje się Wojsko Polskie organizowane przez Wandę Wasilewską, przez generała Berlinga i nas Polaków również zaczęto werbować, to znaczy mobilizować do Wojska Polskiego. Dostaliśmy zawiadomienie dlaczego brat, najmłodszy brat i ja i ojciec, nie poszliśmy do Wojska Andersa, bo ojciec był bardzo chory, ja tez miałem ciężką grypę i ten najmłodszy brat, tez tak. W tym czasie akurat tak się złożyło że te Wojska Polskie do Persji zostały prowadzone, a my zostaliśmy w Imantawie, no i dostaje ja powołanie stawać się tak jak u nas tutaj wojskowa komenda uzupełnień, do wojennych komnat i stawić się tam do Akmolijska, z tym że przyjechałem tam, to znaczy przywieziono nas tam. Przyjeżdżam, ale to już była w zasadzie taka, trochę wiosny, trochę zimy także saniami wiozło się nas, bo nie tylko mnie, ale jeszcze inne osoby były powołane. Przyjeżdżamy, i mówią nam stawiając nas pod ścianą, a było nas z chyba 15 chłopaków "Pójdziecie do Czerwonej Armii", a my pytamy się dlaczego mamy iść do Czerwonej Armii jak jesteśmy Polakami, a oni nam tłumaczą że dlaczego my nie chcemy walczyć z hitlerowcami, a my mówimy że chcemy, jak najbardziej, a wtedy jeszcze nie było wojska zorganizowanego, organizowane wojsko przez Wasilewską i Berlinga jeszcze nie było tego wojska. No i tak do pierwszego "Pójdziesz do Czerwonej Armii?", a on mówi "Jestem Polakiem, nazwisko moje takie jest", dobra, następnego "Pójdziesz do Czerwonej Armii?", tez tłumaczy się chłopak że jest Polakiem, że nie chcę się rozstawać z rodzicami, i że jak będzie Wojsko Polskie to pójdzie do wojska polskiego, następnego, także ja byłem jako trzeci, no i pyta mnie "Pójdzie do Czerwonej Armii?", a ja mówię "Ja jestem Polakiem, nazwisko moje jest polskie, ja chce walczyć z hitlerowcami, ale jak będzie Wojsko Polskie to ja pójdę do wojska i będę walczył z hitlerowcami. Pyta nas prokurator z urzędu bezpieczeństwa z NKWD jeszcze jakiś dwóch, w każdym bądź razie jakiś major lub kapitan i ten właśnie prokurator pyta nas po kolei wszystkich ja byłem z kolei trzeci, ja odpowiedziałem, a tamtych zabrano od razu, na bok tylko postawili, a ten prokurator stanął i się zaczął mi tak przyglądać, i patrzy chyba z 5 minut, miną mnie  i na bok następnego, zostało chyba z 15, kilku nie pamiętam dokładnie czy pięciu, czy coś na bok. Z powrotem do szeregu, godzinę do namysłu, no to wychodzimy, i rozmawiamy z sobą cóż tu zrobić, jesteśmy Polakami, dlaczego mamy iść do Czerwonej Armii? Po godzinie nas pod ścianę budynku, ci sami co naturalnie byli, ze strony prokurator i ci wojskowi NKWD, i pytają znowu, a my odpowiadamy że chcemy iść ale do Wojska Polskiego, i tak każdego po kolei znowu pytano, i znów ten prokurator pyta mnie, a ja powtarzam mu co mówiłem poprzednio, i się przygląda na mnie tak z 5 minut, następny i w kolejeczkę, no i tych co powiedzieli że nie to od razu zabrali, bo oni nie chcieli się prawdopodobnie rozstrzelać za Stalina, a co tam Polaków. I ja teraz zastanawiałem się co to jest teraz. Nie zabrali mnie. Ponieważ tamtych zabrano, a my którzy nie wyrazili zgody dostaliśmy polecenie udać się do tak zwanej Czerwonej Arce, do takiego obozu, no i wyszliśmy z tego pomieszczenia, dano nam przepustki że możemy tam się udać, do tego obozu i było tam ze mną dwóch żydków i ja, i jeszcze jeden chłopak, i mówimy i co pójdziemy do tego obozu,...... nie idziemy. I szliśmy stamtąd gdzie był ten dworzec kolejowy, i idziemy do domu. Szliśmy pieszo, zimą, przez zamiecie śnieżne, a ni jedzenia z sobą, nic, to tak zachodziliśmy od wsi do wsi i prosiliśmy o kawałeczek chleba, to tam ziemniaka ktoś dawał. I dochodzimy do tego Imantawu a ojciec i mama mówią "Skąd ty się tu wziąłeś, co się stało?", a ja opowiadałem im o wszystkim jak to było, dlaczego i tak dalej. Myśląc co tu robić, chowałem się w każdym bądź razie i nie pokazywałem się nigdzie, tylko jak wieczorem było ciemno to wychodziłem z domu, takie były pryczy, później nas do innej chałupki przewieziono, tam prycze były w tym domku, to też jedna izba i tylko piec jeden do ogrzewania, piec chleb, i tak dalej, i ja siedziałem na tej pryczy, no ale ostatecznie trzeba wyjść, pójść coś robić. Zgłosiłem się do jakiejś tam gromady rybołówstwa, tam było bardzo duże piękne jezioro gdzieś jakieś prawie do 30 km długie, szerokie na jakieś 20 km, i na tym jeziorze wyspa duża, piękne widoki, bo z tego jeziora góry wychodziły, które gdzieś były do wysokości 300, 400 metrów nawet, położenie bardzo piękne, czysta woda. Zacząłem pracować tam. Łapaliśmy ryby, wpierw jak złapaliśmy szczupaki, to łódź i siec którą się wyrzucało, i ciągnęło się później na kołowrotkach i dociągało się, i rybę zabierało się do łodzi. I co jakiś czas tam wieczorem , przeważnie wieczorem dopływaliśmy my tam do brzegu, to zawsze się rybę w krzaki rzuciło, a potem jak ciemno było to poszedłem wziąłem rybę, i do domu i mama ją przygotowywała w ten sposób że tam było takie suche powietrze że jak rybę się tam położyło, powiesiło, to ona tak tam wysychała tak na, dosłownie jakby ona wędzona była. Po pewnym czasie, naturalnie dziewczyny kochały sie tam w nas Polakach, chłopcach Polskich, jak to młodzież, Polak to Polak, ale chłopak to, a zresztą mężczyzn mało było, to wszystko na wojnę pozabierało. Dostaje zawiadomienie zgłosić się do wojenkomatu, do Wojska Polskiego, ale jak byłem w tej armii, w tym obozie dowiedzieliśmy się że jest organizowane Wojsko Polskie właśnie przez Wasilewską i Berlinga. Więc idziemy do dyrektora tego całego obozu i mówimy że my chcemy iść do tego Wojska Polskiego, bo Wojsko Polskie teraz prawda jest organizowane, i idziemy walczyć z hitlerowcami, a ten dyrektor mówi "Spróbujcie tylko za obóz wyjść to będą strzelać do was", bo tam stał wartownik owszem przy wejściu. Z jednej strony boimy się że mogą zabić nawet, ale wierzcie mi, tam było wtedy parę żydków, ja i tam paru innych chłopów, Polaków. Idziemy, idziemy i nie strzelają, ale my mówimy tak "Jeżeli jest organizowane Wojsko Polskie, to oni na pewno mieli polecenie zwalniać Polaków do wojska żeby szli”. Idziemy, ale oglądamy się czy tam trzyma jeszcze karabin na ramieniu, czy już zdjął i celuję. Przeszliśmy, i jeszcze nie strzelano do nas, to idziemy bo w tym obozie był niesamowity głód. Dostawaliśmy niewielki kawałek chleba na cały dzień, ale jak części są to jak glina prawie chleb był, zupy że krupa krupę goniła że tak można powiedzieć, a normy trzeba było robić. Zima - mróz ponad minus 30 stopni, do 40 nawet dochodzi, i to człowiek jak kilofem uderzył to, to prawie śladu niema bo to jak żelazo, twarde. Jak nie zrobiliśmy normy to zmniejszano nam przydział chleba, to bardzo mały kawałeczek się dostawało. No i co teraz robić, trzeba się starać i zrobić jakąś tę normę. Podchodzi do mnie taki brygadier, który był nad nami i mówi do nas "Kto chce z was jeździć furą i dowozić tam materiały budowlane, ziemie zabierać." Ja nigdy nie jeździłem, ale na tyle jak byłem w kołchozie to pracowałem, pilnując konie, bydło, brony jak to się orało, pasły się, to tak się przyzwyczaiłem że nawet spałem na tych koniach, pilnowałem te bydło i konie. Idziemy i dochodzimy do pewnej miejscowości i dowiadujemy się że wstrzymano dochód do wojska. W miejscowości mężczyzn brakowało to z dobrą chęcią nas przyjęli do pracy, poczęstowali mlekiem, chlebem. Byliśmy tam jakieś 2 tygodnie. No i myślę co tu zrobić, pójdę na front to zobaczę mamę jeszcze, brata, siostrę, to idę do WKN, przychodzę i do mnie jeden taki "Do kogo ty chcesz?", a ja mówię że do komendanta, a po Rosyjsku już rozumiałem, a on "Co ty chcesz?", a ja mówię że chcę dostać przepustkę bo mam iść do wojska, chce zobaczyć mamę, siostrę, brata, patrzę a tam był ten kapitan bez dłoni, więc myślę że na pewno z frontu, a ja oberwany, łata zielona, łata czerwona, jeszcze ten zarost był troszeczkę. A tam w czasie II wojny światowej to żeby ze wsi do wsi pójść to pozwolenie trzeba było mieć. Poszedłem, powiedziałem tam wszystkim kolegom że ja idę tam właśnie żeby mamę zobaczyć jeszcze, a oni jeszcze zostali. Idę, a upał bo zaczęło juz się lato, wiosna-lato coś takiego. Między wiosna a latem zaczęła mi krew z nosa iść, osłabienie, zaczęły mnie wszy gryźć, pełno było tych wszów w naszych ciuchach, myślę w dzień nie da rady chyba żebym szedł dalej, szedłem jednak, pytałem się jak z miejscowości do miejscowości i pewnej nocy gdy księżyc pięknie świecił, tak jasno że ani drzewa ani step, i patrzę że idzie gromada wilków. Na szczęście moje gdzieś tam był stożek siana, wdrapałem się na niego i siedzę, ale jeśli oni chcieli by mnie skonsumować to ten stożek by im nie przeszkodził, patrzę a oni skręcają w kierunku jeziora, i patrzę poszły w innym kierunku, a spałem ja na trawie w nocy, położyłem się i spałem bo ten step, te stepy były takie wysokie, że niesamowite, żadnych drzew. Tak idę, idę po odbijałem sobie gule na stopach, no i ledwo, ledwo idę. Patrząc niedaleko już a dochodzę do wsi Imantaw. Las był, i słyszę ktoś tam rąbie drzewo, więc podchodzę bliżej, patrzę znajoma z tej wsi, więc zacząłem ją wołać po imieniu, a jak ona zobaczyła mnie to zostawiła te wszystkie konie uciekła w las, myślę jeszcze tego brakowało. Ale ja ją zacząłem wołać po imieniu to ona za drzewa podeszła i powiedziała "Sieroszka to mój", bo kiedyś mnie nazywano Sieroszką, a ja mówię że to ja, „Boże jak wy wyglądacie” mówiła. No powiedziałem jej więc miała trochę mleka, chleba to nakarmiła mnie, no i pomogłem jej to drzewo jakoś załadować na furmankę. Przyjeżdżamy do wsi, a to już było ciemno. Pukam do okna, gdy to już było ciemno to leżała mama brat siostra, i siostra patrzy przez okno i poszła do mamy i powiedziała że jakiś oberwaniec stoi pod oknem, to wynika z tego jak ja wyglądałem. Że siostra mnie nie poznała, a ja podszedłem, no to przecież Zygmunt jest. Nie mogłem z miesiąc czasu chodzić bo ta skóra mi po odstawała na stopach, ale brata już nie było tego najmłodszego, bo zabrali do Czerwonej Armii, a oni widzą co się ze mną stało to juz nie mówią żebym ja poszedł do Czerwonej Armii. Zacząłem pracować, łowiłem ryby i tak dalej, no i potem dostałem powołanie do Wojska Polskiego, organizowanego przez Wandę Wasilewską i generała Berlinga. Zawieźli nas i tam jeszcze kilku chłopaków na stację kolejową do Kokczetaw, i stamtąd do Siedlic nad Oką trafiliśmy. Trafiliśmy normalnie jako oberwańcy, w starych łachach, wychłodzeni, no to przeszliśmy 2 tygodniową kwarantannę, normalnie takie prycze porobione, takie powyrąbywane, okrągłe drzewa, i na tym spać, no to spaliśmy na tym na tych okrągłych drewnach. Boli, poodciskaliśmy sobie żebra, ale to już się przyzwyczaiło, i się spało. Po dwóch tygodniach ciuchy wszystkie powrzucać na kupę i dostaliśmy ubrania Wojska Polskiego. Ojca właśnie jak ja byłem w obozie tym zabrało już do Wojska Polskiego, i tam spotkałem ojca w Siedlcach. Pamiętam taki moment, przysięga wojskowa, defilada to Wasilewska, Berling, teraz dyplomaci z państw sojuszniczych. I defilada, a nie mieliśmy buty tylko tak zwane oriacze, które piechota Polska miała przed wojną. Ja idę prawo skrzydłowym i oriacz mi się ciągnie, i mówię właśnie do ojca, bo razem właśnie szliśmy, weź ojciec karabin mój i trzymaj a ja go naprawie, bo bałem się że ktoś mi z tyłu nadepnie na ten ciągnący się oriacz i upadnę przed trybuną jeszcze i kompromitacja, ale tak się nie stało, więc szybko zawinąłem ten oriacz, no i tak w wojsku byłem, ale teraz wrócę jeszcze nim zostałem powołany. Byliśmy w tym kołchozie, niesamowity głód, niema co jeść, więc mama chodziła bo był połów drobiu, ten drób padał, zbieraliśmy, mama gotowała, i jedliśmy. Gdzieś tam mieliśmy rower, co zabraliśmy nawet na Syberię, to się sprzedało to tam chleba trochę było, coś mleka się dostało, ale najgorsze było bo już nie było co sprzedawać. Chodziliśmy w każdym bądź razie latem, to zabierali nas tam do pracy. Nie mieliśmy wynagrodzenia za pracę w tym kołchozie, raz tylko dano nam zboże, pszenicę, która porośnięta była, bo oni jak kombajnem kosili to ziarno było oczyszczone, bez trawy na ziemię tak to sypano. Jak deszcz, naturalnie wilgoć to porosło to, to dostaliśmy na paszę dla świń bo było niezdatne do jedzenia. zaczęliśmy chodzić, prosić nawet po tych kołchozikach, żeby trochę chleba dostać, trochę mąki, no i tak jakoś do tego że nikt z nas nie zmarł, nikt nie umarł, ale nawet doszło do tego że bracia się pobili, no i pobili się za kromkę chleba, ale tam był taki dziadek który nie pozwalał się bić za kromkę chleba, bo można było się zabić nawet wzajemnie, taki głód był. Nigdy wam tego nie życzę żebyście przeszli coś takiego.
			</p>
	  	</div>
	  	<div class="titled">
	  		<p><b>Ile pan miał lat jak pan tam był, kiedy pan do obozu pojechał?</b><br>
			Ukończyłem 7 klas przed wojną to było to gdzieś tam koło 16, 17 lat, gdzieś tam, w takim wieku. To były najmłodsze lata, człowiek żył i nie skorzystał z młodych lat.</p>
	  	</div>
	  	<div class="titled">
	  		<p><b>Może pan kontynuować.</b><br>
			Potem w Wojsku Polskim, tak jak już mówiłem spotkałem ojca. W roku 1943 byłem w jednostce saperów, później byłem w czołgach, jeździłem w czołgu T-34. W roku 1944 jednostka nasza przekraczała granicę, ta granice między Polską a Rosją, Związkiem Radzieckim z 1939 roku to jak przekraczaliśmy tą granicę to całowaliśmy ziemię Polską. Bo już tutaj na tych wschodnich terenach już się zawiązywała ta władza ludowa, bo w Chełmie był ten manifest piosenki lipca, i tu już były zalążki władzy Polskiej, i wtedy z ta jednostką tak trafiłem do Chełma z naszą ta jednostką, więc w Wojsku Polskim ukończyłem szkołę podoficerską, broni pancernej. Na emeryturze dostałem awans oficerski Wojska Polskiego. Uczyłem właśnie podchorążaków jeździć na czołgach tutaj w Kumowej Dolinie zjeżdżanie z górki, pod górkę, także trzeba było części do tych czołgów bo się psuły, więc wyjeżdżaliśmy pod linie frontu, gdzie były czołgi rozbite to demontowaliśmy części niektóre, które potrzebne nam były i przyjeżdżaliśmy tu do Chełma, prawda  i naprawialiśmy te czołgi, którymi szkolono podchorążaków na dowódców czołgu. Bo tu szkoła była broni pancernej też w Chełmie tam i tak dalej. Tu za Chełmem były czołgi też takie same. W czasie demontażu tego uszkodziłem sobie trochę kolano i staw skokowy, który dotychczas mi dokucza, ale jak był człowiek młody to nie za bardzo zwracał na to uwagi, prawda boli no boli, ale wzięli zabandażowali jakiś kompres zrobili. "Na czołgu jeździsz, jeździsz?!", no chodzę więc dobrze, ale to jednak odbiło mi się teraz, więc mam tam pewne trudności z chodzeniem bo wraca ból, człowiek coraz starszy.</p>
	  	</div>
	  	<div class="titled">
			<p><b>Panie Zygmuncie, a pan nam jeszcze przypomni, bo pan podczas naszego spotkania tutaj u nas w szkole mówił o tym swoim marzeniu, żeby zjeść chleb.</b><br>
			To znaczy moje marzenie tam na Syberii było, żeby najeść się chleba do syta i mogę się umrzeć, ale aby chleba się najeść. Czyli widzicie jaki był głód, chleb to jak by powiedzieć jak rarytas.</p>
	  	</div>
	  	<div class="titled">
			<p><b>Jak sobie radziliście z chorobami?</b><br>
			Jeżeli człowiek zachorował to jak to się mówi ludowa medycyna to kwiat jakiś tam przykładali, ale potem, po jakimś czasie felczera tam sprowadzono, ale taki felczer kobieta która przeszła jakiś kurs może, to tak się złożyło że mój brat zachorował, to się wystraszyła to mu coś tam dała no to jakoś mu uratowała życie. Miałem szczęcie na tyle że jak pojechaliśmy właśnie tam na linie frontu to nocowaliśmy w Katowicach. I proszę sobie wyobrazić ja w tym domu co jeszcze my nocowali to były tam Niemki. W pewnym momencie wartownik, bo pilnował wartownik żeby nic się nam nie stało, słyszę tylko głośny świst i bum, jak by coś uderzyło. Okazało się że na mur wlazł chyba jakiś Niemiec, może nawet z tej rodziny tych kobiet. Celował we mnie cegłą, jakbym ja dostał ta cegłą w głowę to by mnie zabił. Ten wartownik zobaczył że ktoś stoi i zaczął strzelać, a ten facet uciekł, także maiłem szczęście że już umknąłem śmierci w pewnym stopniu, a w czasie służby wojskowej no różne były zdarzenia że mogłem tez zginąć.
			</p>
	  	</div>
	  	<div class="titled">
			<p><b>Z Syberii wróciła rodzina?</b><br>
			Dowiadujemy się 9 maja 1945 roku, myśmy już 8 wiedzieliśmy nawet że jest koniec wojny, to strzelaliśmy z czego kto miał. Nad Wisłą byłem już w Modlinie, wtedy nasza jednostka przeszła do Modlina to dosłownie tak jak rechot żab, to taka strzelanina była. Koniec wojny oznacza że będziemy żyć. W tym Modlinie zostałem w 1946 roku zdemobilizowany i do domu naturalnie, a jak do domu to dostaliśmy parę złotych. No to trzeba to było uczcić naturalnie. Niedaleko była mała, prywatna knajpeczka to myśmy się tam wszyscy zebrali i po kieliszkach. Nie wiedziałem jak rodzina wróciła z Syberii. Starszy brat ode mnie i młodszy pozostali za granicą. Wiem że ten mój starszy brat Mikołaj był w Londynie, po wojnie, a ten młodszy o rok ode mnie był w Stanach Zjednoczonych. Młodszy ten ode mnie o rok wrócił w 1946 roku wrócił do Polski, pewnie chciał już wrócić do ojczyzny. Starszy brat był w Londynie, i otrzymałem od niego ostatni list z Anglii i do dzisiejszego dnia nie wiemy gdzie on jest. Wiem na tyle że ten młodszy brat, on i ten starszy brat Mikołaj brali udział w walkach pod Monte Cassino. Ten starszy brat Mikołaj był bardzo ranny, także wyszedł z życiem jeszcze, nie zmarł. Mama tak się złożyło że jako rodzina wojskowych miała pierwszeństwo powrotu z Syberii do Polski. Jechała mama, siostra to było do Polski, jako przesiedleni, to znaczy wracali do Polski, do ojczyzny. Tak się złożyło że zachorowała moja siostra na tyfus, a w wagonie żadnych leków, nic. No i tam wiele osób chorowało to więc zabierało się do szpitala, ale moja mama nie zgodziła się, nie zgłosiła, że ona jest chora i proszę sobie wyobrazić że jakoś przeżyła i była tu w Lublinie w tym PUR-ze tak zwanym, punkcie zwrotnym, którzy Polacy wracali ze wschodu tam właśnie byli osiedlani w tych barakach, gdzie było pusto. Natomiast złożyło się tak, że siostra wyzdrowiała i wróciła do Lublina, a mama zachorowała. Zachorowała w Pińsku. Nie wiedzieliśmy co z nią jest, i też wyzdrowiała i przejechała tez tak samo koleją do Lublina i tez do tego punktu zbiorowego dołączyła. Spotkała tam siostrę też, i po pewnym niedługim czasie ten najmłodszy brat został zwolniony z tej Czerwonej Armii, i też przeżył wojnę i tam się znalazł i tam się spotkali tam właśnie wszyscy, ale nie wiedzieli gdzie ja jestem w ogóle, ale będąc tu w Chełmie poznałem taką dziewczynę która sympatyzowała ze mną i ona była tam w Lublinie na tym obozie przesiedleńczym Polaków, i usłyszała nazwisko, ktoś tam wołał "Załęska" . Podchodzi do mamy oczywiście z sympatią, i pyta się "Czy ma pani syna Zygmunta"?, tak mam powiedziała mama, „A gdzie on jest?” „W Modlinie, w twierdzy tej modlińskiej”. Jak powiedziała że w twierdzy to siostra i mój młodszy brat przyjechali do Modlina, zgłosili się na punkt kontrolny i mówią że jest tutaj nasz brat Załęski Zygmunt. Dzwoniąc stamtąd z punktu kontrolnego do dowództwa i mówią że jest tutaj siostra i brat Załęskiego. Natychmiast poszedłem na punkt kontrolny, patrzę, a tam dziewczynka, ale ona miała z 16 lat to już taki podrostek chyba, ale chusteczka na głowie zawiązana, a tu okazało się ze jak chorowała na tyfus to włosy jej powypadały. Patrzę i brat jest, no i tak się dowiedzieli gdzie ja jestem, przenocowali i pojechali do Lublina, mamie pokazali gdzie ja jestem. Jak mnie już zwolniono to dowiedziałem się gdzie są, ale mama, młodszy brat i siostra dostali skierowanie na ziemie zachodnie do miejscowości takiej Myślibórz i tam się osiedlili. Dostałem list od brata że znajdujemy się tutaj i tutaj, a ja w dalszym ciągu w wojsku byłem. Byłem tak jakby pod ochroną wojska, bo dostałem pieniądze, dokumenty, ubranie wojskowe. Wsiadam do pociągu, bezpłatny miałem bilet i jadę a jak wtedy była kolej to działała. Zabrakło pary wodnej w kolei. Niema czym palić, więc pasażerowie idziemy do lasu gdzie było drewno takie porąbane to przynosimy, a maszynista tam wrzucał. Jedziemy, leci jakaś kobieta macha coś tego, krzyczy, zatrzymuję się pociąg, ona wsiada, i jedziemy dalej. To ja do Myśliwiec z  Modlina jechałem prawie tydzień.  Wtedy to było że nazwy ulic się zmieniały, więc szukam tej ulicy i nie wiem gdzie ona jest, myślę co tu robić, trafić teraz gdzie jest mama, brat siostra, ale patrzę jedzie na rowerze brat, już nareszcie zobaczyłem po tylu latach mamę, siostrę, brata, a ojciec został i pracował tam właśnie i zmarł tam właśnie. Mama, moja siostra wyjechała do Anglii, do wujka, pojechała tam z resztą zapoznała się, i pozostała tam w Anglii. Wzięła ślub i po jakimś czasie, chyba 1963 zabrała mamę do Anglii siostra właśnie, i zmarła mama w 1982 roku. Z bratem kontaktu już nie miałem. Byłem parę razy w Anglii, ale po powrocie pracowałem w różnych konstytucjach, byłem dłuższy czas dyrektorem, jeszcze tam na terenie tych ziem zachodnich. Pracowałem też również jako prezes w spółdzielni, w pewnym gospodarstwie rolnym byłem brygadzistą, nadzorowałem pracę traktorów jak orali ziemię i tak dalej. Zacząłem się uczyć, skończyłem gimnazjum, potem już średnie wykształcenie i skończyłem wyższe wykształcenie zawodowe, kierunek administracji. Mam pięcioro rodzeństwa, z tym że ten gdzie starszy jest to nie wiem, ale młodszy już ode mnie brat już nie żyje, najmłodszy też nie żyje, pozostała siostra i ja że żyjemy, mama też już nie żyje, ojciec też jak inni zmarł. Dostałem służbowe przeniesienie do Chełma, na stanowisko dyrektora wojewódzkiego. Pracowałem parę dobrych lat tam na tym stanowisku, pracowałem także w Kamenie jako zastępca kierownika. Stamtąd poszedłem już na emeryturę. I tak się żyję w 1982 roku poszedłem na emeryturę właśnie i jestem emerytem do tego czasu. Jestem tez kombatantem, Sybirakiem i inwalidą wojennym równocześnie, więc pierwszej grupy inwalida. I tak żyję dalej i mam nadzieję pożyć jeszcze trochę. Wam życzę wszystkiego najlepszego, dobrego zdrowia, sukcesów w nauce i jeszcze raz wszystkiego najlepszego.
			</p>
	  	</div>
	  	<div class="titled">
			<p><b>Dziękujemy. Wszystkiego najlepszego dużo zdrowia, zdrowia i jeszcze raz zdrowia.</b><br>
			Dziękuję bardzo.
			</p>
	  	</div>
</div>

<?php include $_SERVER['DOCUMENT_ROOT'].'/footer.php'; ?>