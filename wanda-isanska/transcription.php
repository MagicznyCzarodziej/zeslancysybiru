<?php include $_SERVER['DOCUMENT_ROOT'].'/top.php'; ?>

<div class="subheader-box">
	<h2>Pani Wanda Isańska > Transkrypcja</h2>
</div>
<div id="content">
  	<div class="titled">
	  	<p><b>Czy wyraża Pani zgodę na wywiad i nagranie?</b><br>
			Tak.
		</p>
	</div>
  	<div class="titled">
	  	<p><b>Gdzie i kiedy się Pani urodziła?</b><br>
			Urodziłam się w Leonówce w 1926 r. 22 lutego.
		</p>
	</div>
  	<div class="titled">
	  	<p><b>Czym zajmowali się Pani rodzice?</b><br>
			Byli gospodarzami.
		</p>
	</div>
  	<div class="titled">
	  	<p><b>Jak wspomina Pani życie przed deportacją?</b><br>
			Było bardzo szczęśliwe. Byłam dzieckiem, skończyłam siódmą klasę. 10 lutego 1940 r. zostaliśmy deportowani do związku radzieckiego. Przyszedł do nas Sowiet i dwóch Ukraińców. Przyszli tak rano, 
			że nawet nie zdążyliśmy zjeść śniadania. Stanął Ukrainiec i wyciągnął nóż zza cholewy. W butach miał schowany nóż. Później wyciągnął kawałek słoniny zaczął kroić, a my z początku myśleliśmy, że będą nas rżnąć, bo jak przyszli Sowieci to Ukraińcy mówili, że kazali Polaków rżnąć. Mama zapytała Sowieta czy to prawda, więc on był bardzo oburzony i powiedział, że to jest nieprawda - „nikogo rżnąć nie mamy zamiaru”. No i jak już 10 lutego pociąg stał w Zwiniaczach, to była taka stacja, tam nas dowieziono i do takich towarowych, bydlęcych wagonów ładowano. Wagon był przedzielony. Góra i dół, my byliśmy na górze,
			a na dole druga rodzina. A w drugiej połowie wagonów to zależało ile było dzieci w rodzinie. Czekaliśmy jeszcze 2 dni i w końcu transport ruszył do Rosji, także do Kopytowa. To była miejscowość, przywieziono tam nas 27 stycznia. W Kopytowie końmi na saniach wieziono nas lasem. Jeszcze cztery dni u nas siostra miała zapalenie płuc, więc ojciec postarał się, żeby już nas dalej nie wieźli, bo trzeba było leczyć siostrę. Zresztą dzieci siedziały na saniach, a rodzice biegli za saniami. Ale wszyscy wrócili do Polski. Tylko oni byli
			 w Północnym Kazachstanie, a my byliśmy później jak nas przywieziono z północy, jak wybuchła wojna niemiecko-rosyjska to Polacy mogli przyjmować tymczasowe obywatelstwa sowieckie. Ojciec pracował
			 w lesie, było bardzo mroźno, nie dali żadnego obuwia ochronnego ani żadnej odzieży do pracy. No i ojciec zapisał się na wyjazd w cieplejsze strony. Nim nas dowieźli, a wojna wybuchła Niemcy, napadli na Rosję, więc zbliżał się front. Ojciec zapisał się do Świerdłowska, województwa. Nie zatrzymali się tylko wieźli nas dalej na południe, bardzo blisko Iranu. Tam był już grudzień. Nim dojechaliśmy sypał śnieg, a my
			na powietrzu spaliśmy. Dla matek z małymi dziećmi były szopy. Dwa tygodnie byliśmy w tym Aszhabadzie. Transport był bardzo opaskudzony przez chore dzieci. Rodzice poumierali, natomiast dzieci zostały umieszczone w domach dziecka i je przywieziono do Aszchabadu. Na początku nas wszystkich mieli zawieść za kraj zakaspijski, blisko morza Kaspijskiego, ale władze nasze w Uibeszebie nie zgodziły się,
			bo tam ludzie chorowali na malarię i umierali, i nie wyrazili zgody na przewiezienia nas. Przywieźli nas do Turkiestanu, to była ostatnia stacja przed górami Karatau, a te góry łączyły się z górami Himalaje, a za nimi były już Chiny. I nas wieźli, a my na platformach prostych siedzieliśmy na środku, aby nie spaść. Mama trzymała siostrzyczkę, która miała 6 miesięcy. Potem mama zachorowała. Następnie dojechaliśmy do Aczysaju, wieźli nas samochodami już do Czułakkurganu. Były tam osiedla specjalnie dla zesłańców.
			W 1937r deportowali Stalin z Azerbejdżanu. Tam były domki stawiane. Azerowie, mężczyźni uciekali, potem zostali wystrzelani. Stalin ok. 50 mln. Polaków zlikwidował. Wywoził na granicę japońską, była tam kopalnia złota. Zmuszał wszystkich do pracy. Z mojej rodziny było nas siedmioro. Najpierw umarła babcia potem siostrzyczka Halina, bo nie było mleka. Dziecko zmarło w 1943r. Matka Rozalia natomiast poszła do więzienia, bo nie chciała przyjąć obywatelstwa. Ja musiałam pracować, miałam 17 lat, bo gdybym nie pracowała to, by mnie już nie było. Trzy razy chorowałam. Ojciec ode mnie zaraził się tyfusem, zaprowadziłam go do szpitala i właściwie już pochowałam. Cały Czułakkurgan został przekopany. Dzieci z domu dziecka były głodne, to zawsze coś znalazły i zjadały. 
		</p>
	</div>
  	<div class="titled">
	  	<p><b>Pani Wando czy mogła, by Pani pokazać szlak podróży?</b><br>
			Tak.
		</p>
	</div>
  	<div class="titled">
	  	<p><b>Leonówka to jakie to było dawne województwo?</b><br>
			Wołyńskie, koło Łucka. Ja się w Łucku urodziłam. W maju przed wybuchem wojny 1939r. kupiliśmy w Leonówce, tam zostały sprzedane hektary przed Horhowem. W miejscowości Bożów mieszkali osadnicy i były także futory ukraińskie, oni byli zgrupowani. 
		</p>
	</div>
  	<div class="titled">
	  	<p><b>Zabrali Państwa z Bożowa?</b><br>
			Tak. Potem jechaliśmy do Zwiniacz, tam dwie doby czekaliśmy, bo musieli załadować cały transport. Okna były pozamykane, nie wolno było wyglądać na zewnątrz.
		</p>
	</div>
  	<div class="titled">
	  	<p><b>A potem do Kopytowa była dalsza Pani stacja, tak? (A potem do Kopytowa, tam była dalsza Pani stacja, tak?)</b><br>
			Tak. Niektórych wieźli do lasu, saniami. Natomiast my zostaliśmy w Kopytowie, bo siostra była chora do lipca w 1941r. Potem statkiem zawieźli nas do Harytonowa. To była miejscowość bardzo mokra. Tam zamiast chodników były deski. My mieszkaliśmy w domach, barakach, były na klotach. Sufit był z drewna
			w którym mnożyło się dużo pluskw. 
		</p>
	</div>
  	<div class="titled">
	  	<p><b>I co było dalej?</b><br>
			Potem wybuchła wojna. Powiedzieli nam, że możemy sobie załatwiać w dokumentach tymczasowe obywatelstwo. Przez to Polacy mogli wyjeżdżać w cieplejsze strony Saratow, Kujweszob i Czkałow. Jak już dojeżdżaliśmy to zbliżał się front niemiecko-rosyjski i już nas tam nie zatrzymali tylko wieźli do Aszchabadu, a stamtąd do Turkiestanu. Wieźli nas do Południowego Kazachstanu przez góry. Jechaliśmy całą noc,
			a potem z gór stepem 40km, no i znaleźliśmy się w Czułakkurganie.
		</p>
	</div>
  	<div class="titled">
	  	<p><b>Jakie uczucia towarzyszyły Pani podczas podróży?</b><br>
			Wszyscy płakaliśmy. Było nam bardzo przykro, bo jeszcze jak nas wieźli do Kopytowa to wzięliśmy jeszcze trochę maku, mąki to jeszcze można było coś zrobić do jedzenia, a później był głód. Stalin wydał dekret 
			w 1943r w marcu, aby Polacy dobrowolnie przyjmowali obywatelstwo. Natomiast oni nie chcieli,
			za to chodziło się do więzienia. Mama właśnie poszła do więzienia, bo nie chciała się zrzec polskiego obywatelstwa.
		</p>
	</div>
  	<div class="titled">
	  	<p><b>Co Pani czuła, gdy już Pani wysiadła z pociągu, gdy była już na miejscu? </b><br>
			To był lipiec w Kopytowie poszłam do szkoły i nic nie rozumiałam, bo był język rosyjski. Natomiast jak przewieźli nas do Harytonowa to ja poszłam na służbę do Sowietów, gdzie było małe dziecko.<br>
			A ono nie chodziło jeszcze, więc musiałam go nosić. Później  przeniosłam się do Kryrzanowskich, to był Polak deportowany. On jako rządca pracował u swego dziedzica i ich całą rodzinę deportowali. Ona był Białorusinką a on był Polakiem Kryrzanowski. Później go zabrali do wojska a ja opiekowałam się dziećmi, dwójką dzieci no i tym dziadkiem który był. On rozmawiał ze mną po Polsku, ale miał chorobę św. Walentego, bardzo często dostawał atak, a ja musiałam patrzeć, to był taki nie przyjemny widok. Współczułam mu bardzo. Pracowałam do 42 roku, a później rodzice zapisali się na wyjazd i z rodzicami przyjechałam już do Kazachstanu.
		</p>
	</div>
  	<div class="titled">
	  	<p><b>Jaki był krajobraz Sybiru?</b><br>
			Tam były bagna straszne, tam nie można było chodzić, tam były takie robione z desek pomosty
 			i po tych deskach się chodziło, bo normalnie to się człowiek zapadał. Jak tam domy były na takich belkach stawiane, ale to były domy takie niskie, bo w Kopytowie to były bloki z drewna stawiane. Pamiętam dostałam list od siostry to ja o 10 godzinie wieczór wyszłam na dwór, żeby przeczytać, tak jasno było.
		</p>
	</div>
  	<div class="titled">
	  	<p><b>Jaka była temperatura na Sybirze?</b><br>
			Na Sybirze  była bardzo niska temperatura, tylko tyle, że nie było wiatru to się nie odczuwało tego. Jak by były wiatry to Polacy by tam nie wytrzymali. Tam po wszystko trzeba było stać
			w kolejkach. Jak się postało kilka minut to mi mówili: ,, Nos masz biały, uciekaj do domu”, już tak szybko mróz atakował.
		</p>
	</div>
  	<div class="titled">
	  	<p><b>Jakie były warunki tam gdzie pani mieszkała, gdy była tak niska temperatura?</b><br>
			Dostawaliśmy chleb. Pracujący dostawał 60 dag chleba, a nie pracujący 30 dag to ile to było? To była kromka mała. Mama pracowała i ojciec pracował, i siostra pracowała później, ta która miała zapalenie płuc. A w drodze jak jechała, to z jednej strony ja, a z drugiej strony babcia trzymałyśmy pierzyny, a mama stawiała jej bańki. Jak już ona wyzdrowiała, a długo chorowała to też poszła do pracy w tartaku, a ja poszłam niańczyć dzieci do Ruskich. Jak niańczyłam dzieci no to miałam wyżywienie.
		</p>
	</div>
  	<div class="titled">
	  	<p><b>Czy może nam Pani opowiedzieć przykładowy dzień z życia na  Sybirze?</b><br>
			Ja pamiętam tylko tyle, że nie chciałam być ciężarem dla rodziców, bo wiedziałam, że oni ciężko pracują, więc szłam niańczyć te dzieci, ale żadnej zapłaty nie dostawałam, tylko tyle, że jak oni jedli to i ja jadłam. To nie było, że tam ktoś coś zarobił, za darmo się pracowało.
		</p>
	</div>
  	<div class="titled">
	  	<p><b>Czy była Pani zmuszana do jakiejś pracy? Jeśli tak, to do jakiej?</b><br>
			Zmuszana nie byłam, ale sama chciałam przeżyć, bo inaczej jak człowiek nie pracował to nie żył, a nasze dziewczynki te tutaj co są (zdjęcie), pracowałyśmy w kopalni .Dostawałyśmy 1 kg chleba razowego, to było bardzo mało, bo nie było zupy żadnej, a jak ktoś chciał w stołówce zjeść zupę to musiał zrezygnować z  tego przydziału chleba. To nie było tak, że i  chleb i zupa. Pracowały koleżanki na dole, ja wyjątkowo miałam szczęście że byłam na górze. To znaczy nie na górze, bo to wychodziło się schodami na jakieś może 4 piętro. Bo jak była ruda przywożona najpierw tam dynamitem rozbijali i kruszyli na duże bryły, pakowali na transporter. Transporter taki jak ten stół był, ładowali na ziemi i wywozili na górę, i ja nosiłam odczynniki chemiczne. Były okrągłe i lała się tam woda i ta ruda ołowiu była rozbijana, rozdrabniana, piana wychodziła na zewnątrz i ściągała. Później na dole znowu była prądem ogrzewana i mnie chcieli tam na ślusarza, ale ja się nie nadawałam, bo ja nie umiałam po kazachsku, tak na tyle żebym mogła zrozumieć. A po rusku ten Kazach który szedł do wojska i chciał mi przekazać, a ja nie potrafiłam zrozumieć, bo nie znałam kazachskiego i doszło do tego, że niewiele brakowało, a to wszystko  poszłoby w powietrze. Przyszedł Kazach rano na zmianę i zaczął krzyczeć: "Baj… baj baj baj… !!!". Ja to słyszałam na dole, że on tam krzyczy. No i powyłączali wszystko, no bo ja nie byłam ślusarzem, po prostu zmuszali.
		</p>
	</div>
  	<div class="titled">
	  	<p><b>Czy otrzymywała Pani jakąkolwiek pomoc od miejscowej ludności?</b><br>
			Nic oni nie mieli. Oni  sami byli biedni.  A jeżeli chodzi o Kazachów, to raz tylko przychodziłam do Kazachów. Nim ich Stalin zagarnął, to oni hodowali barany, w stepach mieszkali, przenosili się plemionami, zabijali barany. W takich olbrzymich kotłach wsadzili całego barana, oczywiście bez flaków, ugotowali i gościli się. Raz przechodziłam i mnie zaprosili. To ten baran był ugotowany. Tam nie było żadnych stolnic tylko na skórze, takiej niewyprawionej skórze wałkowali ciasto, jak my wałkujemy na makaron. Tylko ta skóra była taka pomarszczona i kroili w ćwiartki. Jak już ugotowali tego barana, to wyciągnęli go i do tego rosołu wrzucali te placki, i po ugotowaniu nakładali na tacę, a na te placki kawałki ugotowanego mięsa. Kazali mi usiąść i oni siadali dookoła. Kazaszka z dzbankiem podchodziła do każdej osoby, myło się ręce i jadło się rękami. Brało się te placki, to mięso. A do piałek, piałki były takie bez uszek nalewała ten rosół i popijali tym rosołem. Był bardzo taki mocny, bo nie dawali dużo różnych przypraw. Także raz miałam taki poczęstunek.
		</p>
	</div>
  	<div class="titled">
	  	<p><b>Czy były jakieś zdarzenia, które szczególnie zapadły w Pani pamięci?</b><br>
			 Tak. Najgorsze zdarzenia było, jak zmarła moja siostrzyczka ta 2 letnia Halinka, ojciec sam wykopał grób i nawet nie powiedzieli mi, tylko pokazali mi gdzie została zakopana. Ale jak zmarł ojciec to ja musiałam kopać  grób. Płakałam bardzo, ale nie za ojcem, płakałam dlaczego ja żyję, bo kto mnie pochowa. Miałam siostrę, młodszą o 6 lat, to przecież wiedziałam, że ona nie będzie mogła wykopać, bo jest za mała. Także ja wiedziałam, że dziś siostra czy ojciec a za parę dni ja. 
			Stała taka kobieta pod słupem, ja tu wiersz nawet napisałam, i przechodził taki Stasiu Stykowski, miał 11 lat i ona doszła do tego słupa, i już dalej nie mogła iść bo już z głodu umierała. Ona chciała, żeby on podszedł do niej i ona myślała, że on jak podejdzie to pomoże jej pójść dalej. On się obejrzał, bo on ze mną rozmawiał, zobaczył, że ona cała spuchnięta była, czerwona, on się wystraszył i zaczął uciekać, a ona po chwili upadła i umarła.
			Taka była Konieczna, która miała 3 piękne, dorodne córki i syna. Sama doszła do szpitala i przed oknem upadła, i też zmarła. Nikt z tej rodziny nie wrócił. To nie tylko, akurat wiem o tej rodzinie, ale dużo rodzin było takich, że nikt nie wrócił. Wszyscy tam poginęli. Ale nie było problemu 
			z umarłymi, bo wyciągali. Tam taka Wira mieszkała i do niej zachodziły chore, umierające osoby, bo blisko cmentarza mieszkała. Jak któryś tam umarł to ona wyciągała na cmentarz i wilki przychodziły. Rano przyszła to już nieboszczyka nie było, wilki załatwiły.
		</p>
	</div>
  	<div class="titled">
	  	<p><b>Jak przebiegał powrót z Sybiru?</b><br>
			No była nadzieja, ciągle mówili, ciągle myśleliśmy, że wrócimy. Zaczęliśmy szykować  suchary na powrót. No to ja dostałam kilogram chleba, to nie zjadłam kilograma bo trzeba było ususzyć na podróż, bo co będziemy jeść. Jechaliśmy 8 godzin. Ja miałam poduszkę, miałam pościel,
			ale jak było tak strasznie ciężko to uważałam, że ta poduszka też mi nie będzie potrzebna, bo po co jak umrę? To poniosłam na sprzedaż, a Kazachy nie mieli takich rzeczy jak poduszki i oni chętnie kupowali. Ja pamiętam taką poduszkę zaniosłam do Kołchozu, byłam bardzo spragniona, był upał  i sobie myślę dojdę do Kołchozu to się napiję wody. Dochodzę do Kołchozu i wychodzi taki Kazach i mi mówi: ,,Uciekaj bo cię Kazachy nabiją i zabiorą Ci to wszystko”. I ja zamiast przehandlować, to uciekłam do drugiego Kołchozu, żeby tam sprzedać. Tam sprzedałam za 5 kg mąki i z tym 5-o kilogramowym pakuneczkiem wracałam do domu. A mąka była potrzebna,
			bo siostra młodsza zbierała lebiodę, gotowało się lebiodę i odciskało się, a później w mące
			się otaczało, i na gorącej płycie piekło się tą lebiodę. To były takie sznycle nasze. 
		</p>
	</div>
  	<div class="titled">
	  	<p><b>Jakie uczucia towarzyszyły pani podczas powrotu?</b><br>
			Bardzo cieszyliśmy się, jak dojechaliśmy do granicy. Kto zorganizował nam powrót? Żydzi. Polacy nie chcieli podpisać obywatelstwa, to wsadzali ich do więzień i ginęli. A Żydzi podpisali
			i oni zorganizowali nasz powrót. Jak już dojeżdżaliśmy do Krakowa, to Krakowianie pytali nas:
			„Po co wy tyle Żydów wieziecie?” A to nie było tak, bo to Żydzi nas przywieźli. Dzięki Żydom my wróciliśmy do Polski.
		</p>
	</div>
  	<div class="titled">
	  	<p><b>Jak wyglądało życie po powrocie do Polski?</b><br>
			Chodziłam po Wrocławiu bosa i płakałam bo nie miałam(...). Takie rodziny, jak były pełne, no to jakieś gospodarstwa podostawały i pracowali. Spotkaliśmy siostrę w Krakowie, nie w Krakowie. Dojechaliśmy do  Katowic  i tam zatrzymał się transport i siostra moja, starsza mówi z drugą koleżanką, że pójdą zobaczyć jak Opole wygląda. Idą i idą dwie panie: Zalewska i Zalewska pyta się: "Skąd siostra?". Bo ona do każdego transportu wychodziła, bo może kogoś ze znajomych spotka. A siostra mówi że tak i tak się nazywa. Ona mówi: "Przecież ja waszych rodziców bardzo dobrze znałam" i zabiera ją. Obie spotykają panią Durlikową. A siostra mówi: ,,Czy to nie jest może pani Durlikowa?”, bardziej była zaprzyjaźniona z naszymi rodzicami. A pani Durlikowa potwierdziła, no i zabrała nas do siebie. Znała adres mojej siostry, która mieszkała w Wieliczce i dał znać  szwagier siostrze mojej, i wysłał telegram, i powiedział: "siostry twoje są u mnie". Przyjechała siostra, była pewna, że rodzice też są, ja tu też mam napisany taki wiersz „Spotkanie sióstr po latach”. To dwie nas przyjechało wcześniej. A ta najmłodsza przyjechała
			z Domem Dziecka, bo Dom Dziecka się nią zaopiekował i ona przyjechała później. Siostra dowiedziała się, że są sieroty, które przyjechały z Kazachstanu i pojechała po nią. Też tam mam zapisane, zapomniałam tą miejscowość. No i dochodzi do tego Domu Dziecka, wybiegła taka mała dziewczynka, a siostra woła ją: „Chodź tu do mnie dziewczynko!” Ona podchodzi. „Czy ty jesteś z Domu Dziecka?” „Tak”. „A czy to jest ten Dom Dziecka z Kazachstanu?” 
			Ona mówi „Tak”. „A czy ty znasz Danusię Głuchocką?” A ona mówi: „Ja jestem Danusia Głuchocka”. Taki zbieg okoliczności. A siostra ta najstarsza mówi „A ja jestem twoją siostrą.” 
			A ona się tak popatrzyła na nią. Ta elegancko ubrana, ładna przede wszystkim była. I mówi „to jest niemożliwe, żebym ja miała taką panią siostrę”. Ale jakoś przekonała ją, zaczęły się witać
			i płakać. Płakały obydwie. No i zabrała ją do siebie, ale musiała napisać. Tam był prokurator, bo bardzo dużo osób przyjeżdżało po te dzieci, takie sieroty. No i później oddała ją drugiej siostrze, a ta druga siostra mieszkała we Wrocławiu. A ja już byłam w Domu Dziecka. Spotkałam też koleżanki z kopalni, które też ze mną pracowały i dostały się do Domu Dziecka. Poszłam od razu do szkoły krawieckiej zdobyłam zawód. Najpierw dyplom czeladniczy, później poszłam do liceum krawieckiego, no i pracowałam w szkole jako nauczycielka, bo zrobiłam jeszcze roczny kurs pedagogiczny. No i wyszłam ze szkoły w Lubaczowie skąd poszłam na emeryturę.
		</p>
	</div>
 	<div class="titled">
	  	<p><b>A jak Pani trafiła do Chełma?</b><br>
			A proszę panią mieszkaliśmy w olsztyńskim. Mąż pracował w lesie, a tu rodzice mieli dom. Oni byli w Olsztynie. Później wrócili do tego swojego domu i zaproponowali córce żeby się tu dobudowała. Ona nie chciała, więc myśmy się dobudowali. Jak ja przeszłam na emeryturę to już tu przyjechałam. Tu było wynajęte. Tu syn Tadzio mieszkał, bo tutaj uczył się, tu miał swoich kolegów i nie chciał przenosić się  stąd.
		</p>
	</div>
  	<div class="titled">
	  	<p><b>A co się stało z Pani mamą?</b><br>
			Jak Stalin wydał dekret w 1943 roku o dobrowolnym przyjmowaniu obywatelstwa sowieckiego, mama nie chciała go przyjąć, więc została osadzona w więzieniu i po 10-ciu miesiącach w więzieniu zmarła. Siostra Genowefa, starsza ode mnie o dwa lata, odsiedziała dwa lata
			w więzieniu za to, że nie chciała być obywatelką sowiecką. Nie chciała się zrzec obywatelstwa polskiego. A mnie rodzice ujęli dwa lata i nie poszłam do więzienia. Byłam z młodszą siostrą i tą najmłodszą. Ta najmłodsza niestety zmarła. 
		</p>
	</div>
  	<div class="titled">
	  	<p><b>Pani  Wando to ile osób zostało wywiezionych z rodziny?</b><br>
			Z rodziny sześć: babcia, mama, ojciec, ja, Gienia, Danusia. Sześć osób, ale urodziła się tam w Rosji ta najmłodsza, ale też zmarła.
		</p>
	</div>
  	<div class="titled">
	  	<p><b>Czy wydarzenia związane z deportacją miały wpływ na Pani dalsze życie?</b><br>
			Nam nie wolno było mówić, że nas wywieziono. Ja teraz mogę mówić, ale przedtem nie wolno, że my sami wyjechaliśmy, a to nie prawda, bo Żydzi wyjeżdżali sami, a Polaków deportowano. Ukraińcy wyjeżdżali też, sami wyjeżdżali, chociaż teraz garną się do związku Sybiraków i twierdzą, że ich wywożono, ale to nie prawda, my wiemy.
		</p>
	</div>
  	<div class="titled">
	  	<p><b>A czy zachowała Pani jakieś pamiątki, może pani pokazać, coś opowiedzieć o nich?</b><br>
			Ja jak nas wywozili, to już skończyłam siódmą  klasę, to tam różne pocztówki, zdjęcia trzymałam do ostatniej chwili. Ta siostra we Wrocławiu pozabierała.
		</p>
	</div>
  	<div class="titled">
	  	<p><b>I nie ma Pani teraz żadnych pamiątek? </b><br>
			Nie mam, nawet  zdjęć nie mam, bo ona mówi, że ona jest na tym zdjęciu.  Ja mówię to masz, zabieraj.
			Czyli właściwie to tylko ta grudka rudy została. Ta grudka tej rudy, no i tylko to zdjęcie mniejsze mam, a to zrobiłam takie większe, a poza tym to nie mam nic.
		</p>
	</div>
  	<div class="titled">
	  	<p><b>I zaczęła Pani pisać te swoje wspomnienia? Spisywała Pani?</b><br>
			Tak, ale to leżało we Wrocławiu, bo syn ten, który jest w Szwecji miał kontakt z tą biblioteką historyczną we Wrocławiu i oni mówią, żeby przesłać im. I ja posłałam. To rok czasu leżało za Kwaśniewskiego. No niestety nie chcieli wydać, może tam za dużo prawdy napisałam. Ja tam nic nie zmyślałam. Może nawet  za mało napisałam i nie zostało…. Pojechałam po roku czasu i wycofałam.
		</p>
	</div>
  	<div class="titled">
	  	<p><b>Pani Wando, a czy my mogłybyśmy skserować te Pani wspomnienia?</b><br>
			No raczej tak. Ja jeszcze muszę to przeglądnąć, bo wie pani jak pisałam to mi się wydaje, że ja powinnam tam jeszcze dużo rzeczy dopisać.
		</p>
	</div>
  	<div class="titled">
	  	<p><b>Bo to się przypomina, prawda?</b><br>
			Tak, tak. Chętnie dam do skserowania.
		</p>
	</div>
  	<div class="titled">
	  	<p><b>Bo byśmy wtedy dali to do naszej biblioteki szkolnej, już jako skserowane, tak też zbindowane, żeby wyszło też na światło dzienne.</b><br>
			A powinno, bo nikt o tym nie pisze.
		</p>
	</div>
  	<div class="titled">
	  	<p><b>Właśnie dlatego chcemy to utrwalić, żeby zostało w pamięci. One będą na pewno pamiętały, bo mają bezpośredni kontakt, ale jeszcze może przyjdą kolejni uczniowie, którzy też zechcą to zobaczyć w formie filmu czy chociażby w formie Pani pisma. A jeszcze Pani pisze wiersze, prawda? Kasia przynosiła do szkoły dwa wiersze, które mamy. Ma Pani ich więcej?</b><br>
			Ja muszę poszukać, bo mam pięćdziesiąt jeden opisów wierszem pisanych. Może to nie są takie jak Szymborska pisała, ale tam jest historia, to wszystko co ja czułam.
		</p>
	</div>
  	<div class="titled">
	  	<p><b>A może nam Pani przeczytać jakiś wiersz?</b><br>
			Ja nie wiem, czy tutaj jest, musiałabym szukać.
		</p>
	</div>

</div>

<?php include $_SERVER['DOCUMENT_ROOT'].'/footer.php'; ?>