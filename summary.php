<?php include $_SERVER['DOCUMENT_ROOT'].'/top.php'; ?>

<div class="subheader-box">
	<h2>Podsumowanie projektu</h2>
</div>
<div id="content">
	<p class="action">
		Udział w projekcie dał nam naprawdę wiele, nie tylko poznaliśmy dzieje zsyłek na Sybir, ale też spotkaliśmy się z żyjącymi świadkami historii.
		Sybiracy udowodnili nam, że wiara i nadzieja otwiera wiele życiowych możliwości. Potwierdzili prawdę, o niezłomnych postawach cichych bohaterów- niepokonanych przez oprawcę i klimat.
		Centrum Edukacji Obywatelskiej w Warszawie tak opisało nasz projekt:
	</p>
	<p class="action">
  		"Projekt Zesłańcy Sybiru realizowali uczniowie z klas Ia i Ic z Gimnazjum nr 6 w Chełmie pod opieką nauczycielki historii Beaty Łukaszewskiej - Breś. 
 		Uczestnicy wspólnie postanowili zająć się patronami swojej szkoły – Sybirakami. <br><br>
		W tym celu podzielili się na pięć grup, z których każda miała za zadanie pracę z innym świadkiem historii. Na początek zaaranżowali żywą lekcję, czyli spotkanie, na które zaprosili grono Sybiraków. Ich opowieści wywarły na uczniach duże wrażenie i skłoniły do zadawania pytań. Wszyscy świadkowie w czasie zsyłki byli jeszcze dziećmi, mimo to przechowali w pamięci wiele wspomnień.<br><br>
		Uczniowie przeprowadzili wywiady w wersji audio i wideo, które wykorzystali później przy produkcji filmu. Spisali życiorysy swoich świadków, a także stworzyli prezentację o każdym z nich. Na ich stronie można oglądać galerię zdjęć, czytać biografie i transkrypcje wywiadów z Sybirakami oraz oglądać film o nich. Dużą pomocą były dla uczniów warsztaty z historykami z IPN -u oraz to, że kilku  kolegów wzięło udział w kursie internetowym w ramach Akademii Filmowej CEO. Dzięki temu ich film stoi na wysokim poziomie. To jest jeden z najlepszych projektów tegorocznej edycji. Gratulujemy Wam fantastycznego projektu i dziękujemy Wam za udział w programie." 
	</p>
	<p class="action">
		A oto opina pani Anety Hoffman - dyrektor Fundacji Kresy - Syberia:<br>
		<span class="quote">Wasz projekt jest bardzo cenny i interesujący. Cieszy nas bardzo ze młodsi od nas także starają się utrwalać wspomnienia Sybiraków. Dziękujemy także za docenienie naszego Wirtualnego Muzeum jako cennego źródła wiedzy dla uczniów.</span><br>
		Projekt spodobał się również pracownikom IPN-u, którzy docenili zakres i poziom naszej pracy.
		<b></b>
	</p>
<div class="subheader-box">
	<h2>Nasze refleksje po realizacji projektu</h2>
</div>

	<p class="action">
		- To był rok ciężkiej pracy. Co nam  dał?  Nawet nie spostrzegliśmy się, kiedy się poznaliśmy.<br>
		- We wrześniu byliśmy  przypadkowym  gronem kolegów pochodzących z różnych szkół, teraz jesteśmy zgraną paczką.<br>
		- Wiemy o sobie naprawdę dużo i lubimy się, a wszystko zawdzięczamy godzinom poświęconym projektowi.<br>
		- Nic tak nie zbliża jak wspólna praca!<br> 
		- Sporo się nauczyliśmy: gazetka Qmam, prezentacja PREZI, film, opracowanie dokumentacji.<br>
		- Umiejętność planowania  działań, terminy realizacji, rozmowy ze świadkami historii, długie godziny poświęcone na transkrypcje wywiadów… Ciężka praca. Satysfakcja!<br> 
		- Teraz możemy powiedzieć <b>„Projekt  z historii to jest to"</b>
	</p>
</div>
<?php include $_SERVER['DOCUMENT_ROOT'].'/footer.php'; ?>