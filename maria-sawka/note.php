<?php include $_SERVER['DOCUMENT_ROOT'].'/top.php'; ?>

<div class="subheader-box">
	<h2>Pani Maria Sawka > Notka</h2>
</div>
<div id="content">

		<p class="action">
			<b>Maria Sawka urodziła się 17 września 1939 roku w Siedliszczu</b>, skąd pochodziła jej mama, Teodozja. Jej ojcem był Andrzej Kopiuk, a jedną z babć Katarzyna Kopiuk. Rodzice Pani Marii pobrali się i mieszkali w okolicy Rudej Huty.
	  	</p>
	  	<p class="action">
		  	<span class="ind">Pani Maria została wywieziona na Syberię 10 lutego 1940 roku na tle politycznym. Mała Marysia miała wtedy pół roku. Była transportowana wraz z mamą, tatą, babcią, oraz wieloma ludźmi, którzy także zostali zesłani na Syberię. Jechali w bydlęcych wagonach.</span>
			<span class="ind">Teodozja na Syberii zajmowała się rodziną, a jej mąż pracował przy spławie drewna. Warunki w jakich żyła rodzina były bardzo trudne, przede wszystkim brakowało pożywienia. Mama Marii codziennie chodziła do lasu, zbierała owoce, warzywa lub łowiła ryby. Starała się wyżywić rodzinę. Ze względu na to, że była w ciąży, nie mogła pracować. Nie przysługiwała jej więc racja żywnościowa w postaci talerza zupy i kromki chleba wielkości pudełka zapałek.</span>
		  	<span class="ind">3 października 1940 roku urodził się brat Pani Marii, który po dwóch godzinach umarł. Todzia pod koniec marca 1941 roku trafiła do więzienia pod zarzutem kradzieży zboża. W więzieniu spędziła ponad rok w trudnych warunkach. Polscy skazańcy dali jej wskazówki dotyczące szybszego opuszczenia murów więziennych.</span>
		  	<span class="ind">Mama Marii po powrocie do domu zastała małą córkę ciężko chorą. Chorowała między innymi na malarię i szkorbut. Po rozmowie z lekarzem, który zalecił trzy dawki leku, Todzia mogła wykupić tylko dwie, gdyż na tyle ją było stać. Po kuracji Maria wyzdrowiała i zaczęła z powrotem chodzić. </span>
		  	<span class="ind">Zaczęła uczęszczać do  przedszkola, w którym uczyli stalinowskiej dyscypliny i piosenek o Stalinie. Po jakimś czasie znów dała o sobie znać niedoleczona choroba, Maria zaczęła utykać na nogę. Do więzienia w październiku 1942 roku trafił również Andrzej. Powodem skazania były kontakty ze Związkiem Walki Młodych. Został skazany na 12 lat, z czego 7 miał przesiedzieć w zamknięciu. Był przewożony z więzienia do więzienia w nocy, tak, by nie widział nazwy miejscowości w której aktualnie przebywał. Po odsiedzeniu kary był przez kolejne pięć lat pod nadzorem nie mogąc wrócić do rodziny. </span>
		  	<span class="ind">Teodozja, Marysia i Katarzyna mieszkały w tym czasie z żydówką Posacką, jej matką i synem Ickiem. Relacje miedzy dwiema rodzinami nie były najlepsze. Todzia często chodziła do gminy, żeby dali żydówce inne mieszkanie. W końcu jej prośby przyniosły efekt i Posacka wraz z rodziną dostała drugie mieszkanie sąsiadujące przez korytarz. Radość z przebywania tylko z rodziną nie trwała długo, bowiem do mieszkania znów zostali dokwaterowani dwaj mieszkańcy. W 1946 roku po wielu próbach Teodozji wreszcie udało się uzyskać pozwolenie na powrót do kraju.</span>
		</p>
		<p class="action">
			<span class="ind">Gdy Todzia z Marysią wróciły do Polski, w rodzinnej wsi otrzymały pomoc od najbliższej rodziny i znów zaczęły życie od nowa. Ojciec Marysi po dwunastu latach także wrócił do Polski. Droga do kraju trwała 70 dni. W tym czasie pokonywał drogę różnymi środkami lokomocji tj. ukryty na statku lub podróżował z żołnierzami pociągiem, bywało też tak, że szedł pieszo. Po powrocie był bardzo schorowany i wycieńczony. Przeżył tylko parę lat i Todzia z Marysią znów pozostają same. </span>
	  		Pani Maria Sawka posiada bardzo dużo medali, które dostała za represje wobec niej. Kilka z nich możecie zobaczyć w Galerii.
		</p>

</div>

<?php include $_SERVER['DOCUMENT_ROOT'].'/footer.php'; ?>